# Theory-FP
Μεθοδολογία

   Ύστερα από έρευνα που πραγματοποιήθηκε, αποφασίσαμε να εξετάσουμε αν δυο μαθηματικοί αριθμοί (φ=1,61 και π=3,14) μπορούν να επηρεάσουν τις αποδόσεις στην καλλιέργεια ίσιων και σγουρών μαρουλιών σε περίοδο επτά εβδομάδων. Αναγνωρίζοντας πως οι αναλογίες του χώματος στα φυτά μπορούν να επηρεάσουν τα αποτελέσματά τους, σκεφτήκαμε να εφαρμόσουμε τους αριθμούς φ και π με τέτοιο τρόπο ώστε να διαμορφωθούν και αντίστοιχα οι αναλογίες του χώματος με τα συμπληρώματα - λιπάσματα. 
   Για να προκύψει ο αριθμός π=3,14 διαιρέσαμε το 4,4 με το 1,4 και προέκυψε το 3,14 και για το φ=1,61  χρησιμοποιήσαμε την ακολουθία φιμπονάτσι και με την διαίρεση 3,4 με 2,1 θα προκύψει ο αριθμός 1,61. 
   Το πείραμα ξεκίνησε στις 23 Δεκεμβρίου 2022, αφού εγκαταστήσαμε μέσα σε θερμοκήπιο 30 γλάστρες των 9,5 λίτρων η καθεμία πάνω σε παλέτες καλυμμένες με εδαφόπανο έτσι ώστε να βρίσκονται όλες στο ίδιο ύψος. Επιπλέον χρησιμοποιήθηκε αυτόματη άρδευση μέσω σταγόνων για να μην υπάρχει καμία διαφορά στην ποσότητα του νερού που θα δέχεται το κάθε φυτό. Επιλέξαμε να τοποθετήσουμε το πείραμά μας μέσα σε θερμοκήπιο, καθώς έτσι θα είμαστε σίγουροι πως η θερμοκρασία και υγρασία του χώρου δεν θα είναι διαφορετική με κίνδυνο να επηρεάσει αρνητικά τα αποτελέσματά μας. Επίσης έχοντας στην κατοχή μας αισθητήρες μέτρησης θερμοκρασίας και υγρασίας εδάφους, συλλέγουμε μετρήσεις απευθείας από το κινητό μας για να σιγουρευτούμε πως όλα τα φυτά βρίσκονται σε περιβάλλον με ίδιες συνθήκες. Σε κάθε γλάστρα υπάρχουν και τα δύο είδη φυτών (ίσιο και σγουρό μαρούλι), ώστε να έχουμε παραπάνω μονάδες (φυτά) για να συγκρίνουμε. Όσον αφορά τα υλικά, για να πραγματοποιήσουμε το πείραμά μας χρειαστήκαμε μίλι, κομπόστ από φυτικά υπολείμματα, κοπριά από σκουλήκια και τέλος κοπριά από αγελάδες. Χωρίσαμε τις γλάστρες σε τρεις εννιάδες και μία τριάδα ως εξής: 

Η τριάδα περιείχε αποκλειστικά σκέτο μίλι μαζί με τα φυτά ώστε να λειτουργήσει ως μάρτυρας για τα υπόλοιπα φυτά.

Η πρώτη εννιάδα περιείχε τα φυτά με την αναλογία του αριθμού φ=1,61 
Χωρίζεται σε 3 τριάδες. 
Στη πρώτη τριάδα χρησιμοποιήσαμε 4,4 κιλά μίλι και για τα υπόλοιπα 1,4 κιλά βάλαμε κοπριά από αγελάδες. 
 Στη δεύτερη τριάδα χρησιμοποιήσαμε 4,4 κιλά μίλι και για τα υπόλοιπα 1,4 κιλά κοπριά από σκουλήκια.
 Στη τρίτη τριάδα χρησιμοποιήσαμε 4,4 κιλά μίλι και για τα υπόλοιπα 1,4 κιλά  κομπόστ από φυτικά υπολείμματα. 

Στη δεύτερη εννιάδα κάναμε ακριβώς το ίδιο με μόνη διαφορά ότι οι αναλογίες προσαρμόστηκαν στον αριθμό π=3,14. 

Στην τρίτη εννιάδα οι αναλογίες που χρησιμοποιήθηκαν ήταν αυτές που θα έβαζε ένας παραγωγός για τα δικά του φυτά. Ρωτώντας τους καθηγητές μας καταλήξαμε πως ένας παραγωγός θα χρησιμοποιούσε 4,4 κιλά μίλι, αλλά 1,1 κιλά για κάθε αντίστοιχο συμπλήρωμα (ο παραγωγός χρησιμοποιεί για τα συμπληρώματα  20% μίλι 80%). 

Ξεκινήσαμε τις εβδομαδιαίες μετρήσεις μήκους και πλάτους κάθε φυτού για να βλέπουμε πώς αυτά αποδίδουν με το πέρασμα του χρόνου. Τελικός μας σκοπός είναι να μετρήσουμε το βάρος καθώς και τον όγκο κάθε φυτού, να τα συγκρίνουμε και στο τέλος να παρατηρήσουμε αν τελικά οι δύο αυτοί μαθηματικοί αριθμοί μπορούν να επηρεάσουν την παραγωγή.

